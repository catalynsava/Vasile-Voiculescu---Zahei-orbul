<?xml version="1.0" encoding="utf-8"?>
<!DOCTYPE html>

<html lang="en" xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <meta charset="UTF-8"/>
    <meta http-equiv="X-UA-Compatible" content="IE=edge"/>
    <meta name="viewport" content="width=device-width, initial-scale=1.0"/>
    <title>X Bâlciul</title>
    <link rel="stylesheet" href="../Styles/style.css"/>
</head>
<body>
<hr/>
<h2>X Bâlciul</h2>
<p class="paragraf1">În proorul<sup><a id="ancora1" href="page011.html#nota1">1</a></sup> Sfântului Gheorghe, Panteră și orbul tăbărau în marginea satului, pe-o pajiște largă, unde își găsiră tovarășii. A doua zi, bâlciul se înfiripa.</p>
<p>De o parte și de alta a unei hudiți<sup><a id="ancora2" href="page011.html#nota2">2</a></sup> croite prin iarba crudă, câteva zeci de umbrare, din pânze întinse pe prăjini, desfășurau pe tarabe teancuri de stămburi înflorate, trâmbe<sup><a id="ancora3" href="page011.html#nota3">3</a></sup> de pânzeturi albe, americă<sup><a id="ancora4" href="page011.html#nota4">4</a></sup> și madipolon<sup><a id="ancora5" href="page011.html#nota5">5</a></sup>, barchetărie<sup><a id="ancora6" href="page011.html#nota6">6</a></sup> amestecată, chembrică<sup><a id="ancora7" href="page011.html#nota7">7</a></sup> vânătă pentru căptușeli și oxforduri trainice, ici-colo percaluri<sup><a id="ancora8" href="page011.html#nota8">8</a></sup> și mătăsuri lucitoare.</p>
<p>În alte părți, spânzurau haine bărbătești, straie de copii, ițari, ilice și zeghi<sup><a id="ancora9" href="page011.html#nota9">9</a></sup> găitănate<sup><a id="ancora10" href="page011.html#nota10">10</a></sup>. Pe tejghele, stive de pălării pentru flăcăi, grămezi de cipici, pantofi, papuci, cizme și iminei<sup><a id="ancora11" href="page011.html#nota11">11</a></sup>, porcoaie<sup><a id="ancora12" href="page011.html#nota12">12</a></sup> de opinci, curele, șerpare<sup><a id="ancora13" href="page011.html#nota13">13</a></sup> lângă brâie verzi și roșii, chingi și căciuli țuguiate. Alături se-nălțau vălătuci<sup><a id="ancora14" href="page011.html#nota14">14</a></sup> de abale<sup><a id="ancora15" href="page011.html#nota15">15</a></sup> albe și dimii<sup><a id="ancora16" href="page011.html#nota16">16</a></sup> cafenii. Din tavane atârnau ca niște steaguri, de sub care chemau negustorii, fel și chip de basmale, testemele<sup><a id="ancora17" href="page011.html#nota17">17</a></sup> și barize<sup><a id="ancora18" href="page011.html#nota18">18</a></sup>, limonii<sup><a id="ancora19" href="page011.html#nota19">19</a></sup>, verzi, untdelemnii, nărămzate<sup><a id="ancora20" href="page011.html#nota20">20</a></sup>, albastre și roșii, împreună cu tot soiul de alte modișicuri fistichii, între care se legănau perechile de ciorapi bătute de vânt. Pungi albe de piele, cu gurile strânse, se bălăbăneau goale, aninate în băierile lor lungi.</p>
<p>Coropcari<sup><a id="ancora21" href="page011.html#nota21">21</a></sup> neosteniți își deschideau tolbele purtate în spate de-a lungul țării, din care se revărsa marchidănia<sup><a id="ancora22" href="page011.html#nota22">22</a></sup> lor măruntă, mărgele de sticlă, cercei, inele cu pietre ce-ți luau ochii, nasturi, testele de ace și bolduri, fluturi aurii de prins pe fote<sup><a id="ancora23" href="page011.html#nota23">23</a></sup> și pe ii, cilicuri<sup><a id="ancora24" href="page011.html#nota24">24</a></sup> pentru împodobit năframe și gevrele<sup><a id="ancora25" href="page011.html#nota25">25</a></sup>, pachețele de copci și iglițe<sup><a id="ancora26" href="page011.html#nota26">26</a></sup>, cârlige de croșetat horbote<sup><a id="ancora27" href="page011.html#nota27">27</a></sup>, undrele<sup><a id="ancora28" href="page011.html#nota28">28</a></sup>, mosorele cu ață și ciulele<sup><a id="ancora29" href="page011.html#nota29">29</a></sup> de ibrișin<sup><a id="ancora30" href="page011.html#nota30">30</a></sup>, sculuri<sup><a id="ancora31" href="page011.html#nota31">31</a></sup> de arnici<sup><a id="ancora32" href="page011.html#nota32">32</a></sup>, pacuri<sup><a id="ancora33" href="page011.html#nota33">33</a></sup> de lânică, în fețele a o sută de curcubeie, bricege, cuțitașe, cocoșei vopsiți în verde pentru prins la pălărioarele băieților, fluiere, muzicuțe și drâmbe cu zumzet de gâză, cărțulii cu visul Maicii Domnului, vămile văzduhului sau minunile Sfântului Sisoe care bate pe diavol cu toaca în cap.</p>
<p>Alte barăci încărcate cu brașovenie<sup><a id="ancora34" href="page011.html#nota34">34</a></sup> ațineau calea gospodarilor cu sape, cazmale, ferăstraie, coase și topoare, lanțuri și lănțuguri, fiare de plug, lacăte și cârlige, lângă lăzi de zestre zugrăvite cu păsări și lalele roșii pe câmp verde.</p>
<p>Nu lipseau tablagiul cu turtă dulce, alvițarul totodată și bragagiu<sup><a id="ancora35" href="page011.html#nota35">35</a></sup>, nici limonagiul, precum nici gogoșarul cu cazanul sfârâitor, răcnind ca și cum el ar fi fiert acolo în clocotul uleiului. Meșteri țigani întindeau în ochii oamenilor tendechi<sup><a id="ancora36" href="page011.html#nota36">36</a></sup>, balamale, farașe, vătraie, sule și frigări bătute de ei din ciocan. Ursari cu namile de fiare ținute în lanț de belciugele petrecute prin nas, tarafe de lăutari cântând la cârciuma scoasă din sat, sub umbrar de crăngi verzi, orbi, șchiopi, ologi, ciungi, paralitici plimbându-și shilodeniile ca niște trofee.</p>
<p>Astea și multe altele strânse la un loc în cuprinsul unei uliți de cincizeci de stânjeni<sup><a id="ancora37" href="page011.html#nota37">37</a></sup> și revărsate puțin în lături, unde se suceau, se răsuceau și se învârteau șivoaie de lume amestecată, în țipete, chiote, strigăte, suduieli, înghionteli și îmbulzeli fără astâmpăr și fără sfârșit.</p>
<p>Numai în câteva ceasuri iarba reavănă a poienii se prefăcuse sub miile de picioare într-o prăfărie ce îmbâcsea văzduhul.</p>
<p>De-o parte, la margine, se înălța comedia, o ciupercă uriașă sub căciula de pânză a căreia se hâțânau căișorii și bărcile, așteptând să se umple de copii. Apoi gloaba lui Paraipan, muștruluită de țigănuș, se urnea, gâfâind, s-o miște ca pe-o morișcă.</p>
<p>Aici huietul și zarva sporeau mai ales în fața panoramei, o baracă de pânze peticite, cu niște zugrăveli de o parte și de alta a intrării. Pe podețul de scânduri înălțat la ușă, un papugiu de București, mânjit cu roșu și negru pe obraz, se omora țipând și urlând tot soiul de pofteli, „intrați, domnilor", amestecate cu fel de fel de palavre, glume, strâmbături, câteodată și măscări aruncate lumii, căscată la scălâmbăielile lui.</p>
<p>Lângă el, tolănit pe pântece, gol, ca să i se vadă pielea de fiară pestriță, Panteră își zornăia lanțurile. Noroc că era o zi caldă. Sub nas purta, lipite cu clei, niște fire lungi și țepoase smulse dintr-o bidinea, mustățile.</p>
<p>Mâinile și picioarele le ținea vârâte în labe de urs. Din șezutul, așijderi îmbrăcat într-un fund de pantaloni de blană pătată, pornea o coadă cu pămătuf în vârf. Când Panteră făcea pe mâniosul, mârâia și își arăta colții înfășurați în foiță subțire de șic<sup><a id="ancora38" href="page011.html#nota38">38</a></sup> galben cules de pe bomboane, își flutura și coada înfuriată cu ajutorul unei vergelușe ascunsă sub burtă. Între labele de dinainte ținea un hartan<sup><a id="ancora39" href="page011.html#nota39">39</a></sup> de miel din care se prefăcea că mușcă cu învierșunare.</p>
<p>Uneori se opintea să sară asupra mulțimii s-o sfâșie, dar îl ținea lanțul grozav cu care era ferecat de gât.</p>
<p>După ce arăta cu bățul din mână toate minunile zugrăvite afară și după ce înghițea o tigaie de câlți aprinși, demonstratorul tăbăra pe Panteră, pe care-l descria amănunțit din cap până-n coadă, gâdilându-l de-al dracului cu bețișorul mai ales pe sub burtă, ca să-l facă să râză. Fiara, mișcând mustețile zburlite, îl înjura cumplit printre dinți.</p>
<p>Lumea se oprea crucită. Femeile borțoase nu știau cum să întoarcă mai grabnic capul, copilașii urlau de spaimă. Dar băiețandrii, flăcăii și bărbații făceau pe vitejii și intrau, târând nevestele și fetele după ei. Îi ispitea mai cu seamă o femeie țâțoasă, care ieșea din când în când afară pe podișcă<sup><a id="ancora40" href="page011.html#nota40">40</a></sup>, numai într-un tricou de culoarea cărnii, din care zbucneau goale, brațe, coapse și pulpe atletice. În sunetele asurzitoare de trâmbițe, ea își încolăcea pe după mijloc un șarpe verde bălțat cu galben, al cărui cap cu limbi jucăușe și-l vâra în gură.</p>
<p>La spatele șandramalei, în căruța văduvă de cal, tânjea Zahei orbul. Se încredințase și Panteră că nu mai era loc și pentru el între atâția milogi care umpleau târgul.</p>
<h3 class="sigil_not_in_toc">*</h3>
<p>Ziua întâi merse strună. Stanciu și Stoian, turlaci<sup><a id="ancora41" href="page011.html#nota41">41</a></sup> de basamac<sup><a id="ancora42" href="page011.html#nota42">42</a></sup>, au scos pe Panteră din verigi, au deznodat calul din chingi și i-au dat drumul să pască unde o apuca și el. Țigănușul s-a culcat lângă orb.</p>
<p>Gloaba a umblat în dreapta și în stânga până a dat de o livadă cu lucernă, raiul vitelor. S-a pus de-a mâncat până n-a mai putut. A doua zi, l-au găsit umflat cimpoi, abia trăgându-și sufletul.</p>
<p>— Moare roibul, nea Panteră, se văita băiețelul.</p>
<p>Din lumea adunată cineva strigă:</p>
<p>— Chemați pe moș Trifu. L-am văzut adineauri în cârciumă.</p>
<p>După puțină zarvă, se înfățișă un unchiaș mărunțel, care cunoscu numaidecât din ce pricină se zvârcolește calul.</p>
<p>— Fierbe lucerna în burta lui ca borhotul în tocitoare, spuse el. Acuș îi plesnește rânza, dacă nu-i dau cep.</p>
<p>Se învoiră pe-o firfirică<sup><a id="ancora43" href="page011.html#nota43">43</a></sup>. Meșterul strânse repede câteva paie și găteje uscate, bătu amnarul și aprinse puțină flacără, scoase din teșilă<sup><a id="ancora44" href="page011.html#nota44">44</a></sup> o sulă groasă vârâtă într-o țeavă de tablă ca într-o teacă, o trecu prin văpaia focului până se roși, apoi cu ea în mână se apropie de cal. Animalul ridică o clipă capul cu ochii împăienjeniți, gemu, și-l trânti la loc. Omul se plecă peste vită, prubului<sup><a id="ancora45" href="page011.html#nota45">45</a></sup> cu palma câteva șchioape în stânga, pipăi coastele, le numără și înfipse cu putere, între ele, sula abia răcită, cu teaca ei cu tot. Și, iute, trase numai sula afară. Copilul țipă înspăimântat și se repezi la cal. Lumea se cutremură.</p>
<p>Dar din deșertul umflat al vitei, pe țeava rămasă între coaste, țâșniră, vâjâind ca aburii dintr-un cazan de mașină, toate gazele strânse sub presiune în bărdăhanul calului, care-l sugrumau și-i striveau inima. Foalele i se dezumflară în câteva clipe ca un balon înțepat. Răsuflarea i se rări, se adânci, gemetele se potoliră și calul ușurat adormi.</p>
<p>— A scăpat ușor, se lăuda izbăvitorul. Sunteți buni de cinste. Numai să-l lăsați să se hodinească vreo câteva zile. Și să plătiți ispașă<sup><a id="ancora46" href="page011.html#nota46">46</a></sup> pentru stricăciunea făcută în nutrețul rumânului.</p>
<p>În timpul ăsta, bâlciul începuse și, până să se găsească alt cal, comedia sta înțepenită. Niciun gospodar nu vrea să închirieze cal bun, pentru învârteala asta în loc, care amețește și betejește vita. La asemenea muncă trebuie o gloabă proastă, de dârvală<sup><a id="ancora47" href="page011.html#nota47">47</a></sup>.</p>
<p>Stoian și Stanciu se scărpinau în cap. Panteră, luminat, sări.</p>
<p>— Ce mai trebuie cal, mă? Avem orbul. Ăsta învârtește zece comedii deodată.</p>
<p>Așa a și fost. Zahei intră supus între hulube, propti mâinile în pârghiile roții și căișorii porniră a zbura.</p>
<p><br/> </p>
<p>Încălzit, robotul s-a dezgolit până la brâu, a suflecat izmenele peste genunchi și până seara târziu n-a avut nevoie de odihnă.</p>
<p>Lumea, mirată, da năvală ca la urs.</p>
<p>— Nu ți-e greu, Zahei? l-a întrebat așa, ca de bună cuviință, Panteră.</p>
<p>— Aș, de unde, o jucărie, răspunse el.</p>
<p>— Ia uite, mă, huiduma, se minunau bărbații.</p>
<p>Femeile însă tăceau, amănunțindu-l din ochi. Cu capul înălțat și părul creț fâlfâindu-i pe grumazul voinic, cu chipul tragic adâncit în durerea lui necunoscută, cu pieptul împlătoșat de mușchii vii împietriți sub opintire, cu șalele puternice și mijlocul arcuit de încordare, orbul era măreț. Nu ca un făt-frumos, ci ca un aprig armăsar de viță strălucită, rătăcit printre gloabe.</p>
<p>Și muierile, fără să se priceapă mult, simțeau asta. Care din ele n-ar fi jinduit să facă un copil aidoma?</p>
<h3 class="sigil_not_in_toc">*</h3>
<p>Târgul a ținut o săptămână. La spartul lui a fost un chef de pomină între negustorii plini de bani și voie bună.</p>
<p>La panoramă se dau ultimele „reprezentații". Orbul mai avea de trudit un sfert de conac, când Stoian și Stanciu se întoarseră de la cârciumă candrii<sup><a id="ancora48" href="page011.html#nota48">48</a></sup> și cu arțag. Suduiră lumea încă înghesuită, dibăciră pe unul care nu plătise și-i zălogiră pălăria. Pe urmă le cășună pe Zahei.</p>
<p>Prinseseră de mult pică pe orb că nu bea cu ei, că se ținea fudul, că-și dă ifose și se grozăvește că e tare.</p>
<p>— Și tu ce te miști așa moale, mă puturosule ? De-aia te plătesc eu? se răsti Stoian în gura mare la orb.</p>
<p>Orbul nu băgă în seamă vorbele bețivului și învârti înainte.</p>
<p>— Oprește, răcni ăsta.</p>
<p>Dar orbul abia începuse. Porni să dea vânt căișorilor.</p>
<p>— N-asculți. Stai că te-nvăț eu minte.</p>
<p>Turbat, se vârî printre spițele comediei în mișcare. Prins în învârtitură, se suci cu ele deodată până ajunse la orb și vru să-l înhațe de ceafa.</p>
<p>Zahei nu se sinchisi. Scutură numai umărul și-și repezi un cot înapoi.</p>
<p>— A, dai în stăpân-tu? zbieră ca un nebun bețivul și tăbărî cu pumnii în spinarea plecată a orbului. Sări și Stanciu, mai voinic, și i se încleștă de un braț. Comedia se învârtea acum și cu mușterii călări, și cu ciorchinele ăsta de oameni între barele ei.</p>
<p>În sfârșit, Zahei se propti îndărăt și opri scurt hardughia, care, scuturată, se clătină, scârțâind. Lumea sări jos din ea și o goli. Bețivii, acum nestingheriți, îl cuprinseră pe orb din față și din spate, izbindu-l mânioși.</p>
<p>— Ce vreți voi, mă? Bătaie?</p>
<p>Și Zahei, bâjbâind, apucă zdravăn pe fiecare cu câte o mână de ceafa, îi depărtă binișor de el și-i încovoie la pământ, unde-i propti cu nasurile strivite de țărână, până nu mai suflară. Lumea țipa:</p>
<p>— Lasă-i, că-i omori.</p>
<p>— Săriți, că-i răpune.</p>
<p>Dar nimeni nu îndrăznea să intre ca să-i scape. Hărmălaia creștea. Cei doi zăceau ca două stârvuri, cu mâinile lui Zahei în ei. Țigănușul înspăimântat fugi la Panteră.</p>
<p>— Aleargă, nene, că-i face praf.</p>
<p>— Cine, mă?</p>
<p>— Nea Orbul. Omoară pe alde Stoian.</p>
<p>Panteră își scoase zgarda, zvârli coada și labele și, așa gol, sări de pe podișcă. Se strecură prin mulțime, trecu pe sub lanțul de căișori, dar stete deoparte, uitându-se la picioarele lui Zahei gata să plesnească pe oricine s-ar fi apropiat.</p>
<p>— Mă, să nu dai, că sunt eu.</p>
<p>— Care ? și orbul se făcu că nu-i cunoaște glasul.</p>
<p>— Eu, Panteră.</p>
<p>— Ce vrei ?</p>
<p>— Lasă-i, că-i omori.</p>
<p>— A dat în mine.</p>
<p>— Intri în pușcărie pentru niște bețivi.</p>
<p>— Las' să intru.</p>
<p>— Păi, acolo ai să-ți găsești tu vederile și pe Stavarache?</p>
<p>Orbul se înduplecă.</p>
<p>— Zici tu să-i las ? Bine. Dar trebuie să ție minte.</p>
<p>Părăsindu-și jos vrăjmașii, se apropie de roata lăuntrică, inima comediei, unde stă înfiptă în fofeaza<sup><a id="ancora49" href="page011.html#nota49">49</a></sup> de fier osia verticală din mijloc, pârghia în care se sprijină, se alcătuie și se învârtește toată schelăria clădirii.</p>
<p>— La o parte toți, răcni el.</p>
<p>Și se opinti, de două, de trei ori, cu pieptul și mâinile pe catargul uriaș. Cu o trosnitură scurtă, fusul trunchiului se frânse din rădăcină, de la roată. Stâlpul se plecă. Și ciuperca comediei, cu toate lemnele și fiarele zuruind în ea, se pleoști lăsându-se pe-o rână.</p>
<p>Lumea fugea spăimântată, lăsând pe cei doi sub ruină, unde orbul bâjbâia pe brânci. Panteră îl ajută să iasă.</p>
<p>— Ce făcuși, mă?</p>
<p>— Nimic, spuse calm orbul.</p>
<p>— I-ai ucis.</p>
<p>— Da’ de unde. Le-am frecat numai muștiucurile de pământ.</p>
<p>— Trăiesc ? răsuflă ușurat slăbănogul.</p>
<p>— Du-te de-i vezi. Vrei să-i trag afară?</p>
<p>— Lasă-i dracului acolo, se lepădă speriat tovarășul, să zacă până mâine. Noi trebuie să fugim.</p>
<p>— Păi, de ce?</p>
<p>— Cum de ce? Te reclamă că i-ai snopit.</p>
<p>— Aș, snopit. Le-am făcut nițică boiangerie la nas, să li se ușureze creierii de trăscău.</p>
<p>— Și pe urmă ne apucă să le plătim comedia stricată.</p>
<p>— Șandramaua asta viermănoasă? și Zahei zvârli o înjurătură cu trei caturi… Și la urmă ce-o să-mi ia?</p>
<p>— Nu-i de glumit. Pe tine te bagă la răcoare, mie îmi poprește calul și căruța. Mai bine s-o ștergem până nu-și vin în fire. Tot nu mai avem nimic de făcut aici. Bâlciul s-a închis, comedia e boșorogită. Până s-or dezmetici să ne caute, ne pierdem urma. Hai la căruță.</p>
<p>— Bine, hai, dacă vrei tu. Și orbul intră iar la supunere.</p>
<p>— Vreau, nu vreau, altceva n-am de ales. Și, să știi, că de acum nu ne rămâne decât cerșetoria. Tu singur ți-ai făcut-o… Ce avuși cu comedia?</p>
<p>Și Panteră scuipă cu năduf.</p>
<p>— Cum să plecăm acum seara? crâcni țigănușul…</p>
<p>— Taci și-nhamă. Nu e treaba ta.</p>
<p>Și, până să se urnească primarul cu vătăjeii, teleguța cu calul înzdrăvenit îi scotea pe drumuri lăturalnice spre alte sate milostive ale țării, unde se mistuiră.</p>
<br /><br />
<p><a id="nota1" href="page011.html#ancora1">1</a> <b>PRÓUR</b> <abbr>s. n.</abbr> (<abbr>Pop.</abbr>) Timpul zilei (dis-de-dimineață) când pleacă oile la pășune. ◊ <abbr>Expr.</abbr> <i>În prour de...</i> = la începutul zilei; <i><abbr>p. ext.</abbr></i> la începutul unui anotimp. [<abbr>Var.</abbr>: <b>próor</b> <abbr>s. n.</abbr>] – <abbr>Et. nec.</abbr></p>
<p><a id="nota2" href="page011.html#ancora2">2</a> <b>HÚDIȚĂ</b> ~<b>e</b> <i>f. pop.</i> Ulicioară îngustă care servește drept trecere de pe un drum pe altul. /<i>hudă +</i> suf. ~<i>ița</i></p>
<p><a id="nota3" href="page011.html#ancora3">3</a> <b>TRẤMBĂ,</b> <i>trâmbe,</i> <abbr>s. f.</abbr> <b>1.</b> Bucată mare de pânză sau de stofă (făcută sul); val. <b>2.</b> Dungă, fâșie. <b>3.</b> Val, vârtej de apă, de praf etc. <b>4.</b> Rând, șir, lanț. <b>5.</b> Ceată, grămadă (de oameni), pâlc. – Din <abbr>sl.</abbr> <b>tronba.</b></p>
<p><a id="nota4" href="page011.html#ancora4">4</a> <b><i>américă</i></b><i> <abbr>sf</abbr></i> [<abbr>At:</abbr> I. IONESCU, M. 691 / <abbr>E:</abbr> <b><i>America</i></b>] Pânză de bumbac de calitate inferioară.</p>
<p><a id="nota5" href="page011.html#ancora5">5</a> <b>MADIPOL<span>O</span>N</b> s. n. Pînză albă de bumbac, apretată, folosită la confecționarea rufăriei de pat și de corp. <i>Madapolam.</i> .. <i>de toate colorurile.</i> BULETIN, F. (1843), 211/41. <i>1 fustă matepolon</i> (a. 1853). IORGA, S. D. VI, 139. <i>Toți călătorii îl aplaudară, afară de cei doi bogasieri cari se ocupau de stamba și madipolonul lor.</i> FILIMON, O.II, 132. <i>Nu mai aveam de-a face nici cu iluziunile mele tinere, ci cu bucățile de. . . madipolon, stambă etc.</i> DEMETRESCU, O. 96. <i>Poartă, la buzunarul de sus, o batistă pusă ca un petec de matipolon.</i> I. BOTEZ, B. I, 117. <i>Cîrpe albe de matipolon.</i> ALR I 1876/900, cf. ALR II 3320/791. - Pl.: <i>madipolonuri</i> (TDRG). – Și: <b>madipolán</b> (LM), <b>madepolón</b> (ȘĂINEANU, D. U), <b>madapolón</b> (COSTINESCU), <b>madapolám, matipolón</b> (pl. <i>mati- poloane,</i> CIAUȘANU, V. 179), <b>matepolón</b> s. n.; <b>madapolámă</b> (pl. <i>madapolame,</i> PONTBRIANT, D., LM) s. f. - Din fr. <b>madapolam.</b> Cf. rus. <span>мадеполан</span>.</p>
<p><a id="nota6" href="page011.html#ancora6">6</a> <b>barhét</b> <i>s.n</i>. (<i>ind. text.</i>) Țesătură de bumbac (cu desene), flanelată pe o față sau pe ambele fețe. • pl. -<i>e</i>. și <i>barchét</i>, <i>barhént</i> <i>s.n</i>. /&lt;germ. <b><i>Barchent</i></b>.</p>
<p><a id="nota7" href="page011.html#ancora7">7</a> <b>CHÉMBRICĂ,</b> (<b>2</b>) <i>chembrici,</i> <abbr>s. f.</abbr> <b>1.</b> Țesătură subțire de bumbac, vopsită într-o singură culoare și bine apretată. <b>2.</b> Sortiment de chembrică (<b>1</b>). – Din <abbr>engl.</abbr> <b>cambric.</b></p>
<p><a id="nota8" href="page011.html#ancora8">8</a> <i><b>perc<span>a</span>l</b> <abbr>sn</abbr></i> [<abbr>At:</abbr> GOLESCU, Î. 135 / <abbr>V:</abbr> (<abbr>reg</abbr>) <i><b>par~, parc<span>a</span>lă</b> <abbr>sf</abbr></i> / <abbr>Pl</abbr>: <i>~e</i> și <i>~uri</i> / <abbr>E:</abbr> <abbr>ger</abbr> <i><b>Perkal</b>,</i> <abbr>fr</abbr> <b><i>percale</i></b>] (<abbr>Iuz</abbr>) <b>1</b> Țesătură ușoară de bumbac, folosită mai ales la confecționarea cămășilor. <b>2</b> (<abbr>Lpl</abbr>) Diferite sorturi de percal (<b>1</b>).</p>
<p><a id="nota9" href="page011.html#ancora9">9</a> <i><b>z<span>e</span>ghe</b> <abbr>sf</abbr></i> [<abbr>At:</abbr> LB / <abbr>V:</abbr> <i><b>z<span>e</span>ghie</b>,</i> (<abbr>îrg</abbr>) <i><b>z<span>e</span>che, z<span>e</span>chie, z<span>e</span>chi, zech<span>i</span>e, z<span>e</span>iche, z<span>e</span>ichi,</b></i> <b><i>zeich<span>i</span>e</i><sup>[1]</sup>,</b> <i><b>z<span>e</span>ighie, s<span>e</span>che</b> <abbr>sf</abbr></i> / <abbr>Pl</abbr>: <i>zeghi</i> / <abbr>E:</abbr> <abbr>nct</abbr>] (<abbr>Pop</abbr>) <b>1</b> Haină țărănească, de obicei, lungă și largă, făcută dintr-o țesătură (de lână) groasă (și ornamentată cu găitane), care se poartă, mai ales, în regiunile de munte <abbr>Si:</abbr> <i>bundă</i> (<b>1</b>), <i>dulamă</i> (<b>3</b>), <i>suman,</i> (<abbr>reg</abbr>) <i>contăș</i> (<b>3</b>), <i>ghebă, laibăr, lăibărasc, recăl, țundră</i> (<b>1</b>). <b>2</b> Haină (lungă) (fără mâneci) făcută din piele de oaie și purtată de ciobani <abbr>Si:</abbr> <i>cojoc</i> (<b>1</b>), <i>șubă.</i> <b>3</b> Țesătură (groasă) de casă, făcută din fire de lână, care se întrebuințează, mai ales, la confecționarea hainelor țărănești <abbr>Si:</abbr> <i>aba<sup>2</sup></i> (<b>1</b>), <i>pănură</i> (<b>1</b>), (<abbr>reg</abbr>) <i>dimie.</i> <b>4</b> (<abbr>Reg</abbr>) Basma (<b>1</b>). <b>5</b> (<abbr>Pex</abbr>) Îmbrăcăminte specială pentru deținuți, confecționată dintr-un postav subțire, cu dungi albe și gri (sau maro), late și dispuse vertical, astfel încât cele două culori să alterneze.</p>
<p><a id="nota10" href="page011.html#ancora10">10</a> <b>GĂITĂNÁT, -Ă,</b> <i>găitănați, -te,</i> <abbr>adj.</abbr> (<abbr>Înv.</abbr>) Împodobit cu găitane (<b>1</b>). [<abbr>Pr.</abbr>: <i>gă-i-.</i> – <abbr>Var.</abbr>: <b>găietănát, -ă</b> <abbr>adj.</abbr>] – <b>Găitan</b> + <abbr>suf</abbr></p>
<p><a id="nota11" href="page011.html#ancora11">11</a> <b><i>imin<span>e</span>i</i></b> <i><abbr>smp</abbr></i> [<abbr>At:</abbr> I. GOLESCU, C. 181 / <abbr>V:</abbr> <b><i>~n<span>i</span>i</i></b> / <abbr>E:</abbr> <abbr>tc</abbr> <b><i>yemeni</i></b>] (<abbr>Iuz</abbr>) <b>1</b> Pantofi de modă turcească, cu căputa înconjurând călcâiul, făcuți din marochin și purtați odinioară de boieri. <b>2</b> Jumătăți de ghete. <b>3</b> Pantofi cu vârful ascuțit, purtați în trecut de țărani. <b>4</b> Opinci cu talpă de lemn.</p>
<p><a id="nota12" href="page011.html#ancora12">12</a> <b>PORCÓI,</b> <i>porcoaie,</i> <abbr>s. n.</abbr> Grămadă de fân sau de paie; <i><abbr>spec.</abbr></i> căpiță. ♦ <abbr>P. gener.</abbr> Grămadă, morman, maldăr. [<abbr>Var.</abbr>: <b>purcói</b> <abbr>s. n.</abbr>] – <b>Porc</b> + <abbr>suf.</abbr> <i>-oi.</i></p>
<p><a id="nota13" href="page011.html#ancora13">13</a> <b>ȘERPÁR,</b> (<b>1</b>) <i>șerpare,</i> <abbr>s. n.</abbr>, (<b>2</b>) <i>șerpari,</i> <abbr>s. m.</abbr> <b>1.</b> <abbr>S. n.</abbr> Brâu lat de piele (prevăzut cu buzunare) pe care îl poartă țăranii; chimir. <b>2.</b> <abbr>S. m.</abbr> Pasăre răpitoare, asemănătoare cu acvila, cu spatele de culoare brună-cenușie și cu pântecele alburiu, care se hrănește mai ales cu șerpi, șopârle și broaște <i>(Circaetus gallicus).</i> – <b>Șarpe</b> + <abbr>suf.</abbr> <i>-ar.</i></p>
<p><a id="nota14" href="page011.html#ancora14">14</a> <b>VĂLĂTÚC,</b> <i>vălătuci,</i> <abbr>s. m.</abbr> <b>1.</b> Sul făcut dintr-un material (flexibil), înfășurat în sensul uneia dintre laturile sale; <i><abbr>spec.</abbr></i> val<sup>1</sup> (<b>II 1</b>). ◊ <abbr>Loc. adv.</abbr> <i>De-a vălătucul</i> = de-a rostogolul, de-a dura, peste cap. <b>2.</b> Material de construcție făcut din lut amestecat cu paie sau cu rogoz, în formă de colaci sau de cărămizi, din care se clădesc pereții caselor țărănești (astupându-se o îngrăditură de pari). <b>3.</b> Tăvălug. – Din val. <abbr>Cf.</abbr> <b>tăvălug.</b></p>
<p><a id="nota15" href="page011.html#ancora15">15</a> <b>ABÁ<sup>2</sup>,</b> (<b>2</b>) <i>abale,</i> <abbr>s. f.</abbr> <b>1.</b> Țesătură groasă de lână, de obicei albă, din care se confecționează haine țărănești; dimie, pănură. <b>2.</b> Sort de aba (<b>1</b>). – Din <abbr>tc.</abbr> <b>aba.</b></p>
<p><a id="nota16" href="page011.html#ancora16">16</a> <b>DIMÍE</b> <abbr>s. f.</abbr> Țesătură groasă de lână (albă), folosită la confecționarea hainelor țărănești; aba, pănură. – Din <abbr>tc.</abbr> <b>dimi.</b></p>
<p><a id="nota17" href="page011.html#ancora17">17</a> <b><i>testem<span>e</span>l</i></b> <i><abbr>sn</abbr></i> [<abbr>At:</abbr> ANON. CAR. / <abbr>V:</abbr> (<abbr>reg</abbr>) <b><i>~<span>e</span>u, ~tim~, tis~, tistim~</i></b><i> <abbr>sn</abbr>, <b>~me<span>a</span></b> <abbr>sf</abbr></i> / <abbr>Pl</abbr>: <i>~e,</i> (<abbr>îrg</abbr>) <i>~uri</i> / <abbr>E:</abbr> <abbr>tc</abbr> <b><i>destemal, destimal</i></b> <abbr>cf</abbr> <abbr>bg</abbr> <b>тестемел</b>] <b>1</b> (<abbr>Pop</abbr>) Basma mare de pânză (subțire), de obicei cu flori colorate pe fond negru <abbr>Si:</abbr> (<abbr>reg</abbr>) <i>pembriu.</i> <b>2</b> (<abbr>Îvr</abbr>) Panglică (legată peste cap sau peste frunte).</p>
<p><a id="nota18" href="page011.html#ancora18">18</a> <b>báriz</b> (Mold.) și <b>báriș</b> (Munt.) n., pl. <i>urĭ</i> și <i>e</i> (turc. <i>bariz,</i> sîrb. <i>bareš,</i> d. fr. <i>barège,</i> un fel de stofă ușoară de lînă, după numele satului <i>Barèges,</i> în Pirinei). Broboadă de pînză supțire pe care o poartă femeile din popor. V. <b>basma, boccea, boĭama, casîncă, dermea, testemel, tulpan.</b></p>
<p><a id="nota19" href="page011.html#ancora19">19</a> <b>limónie</b> (lămâie) (<abbr>înv.</abbr>) <i>(-ni-e)</i> <abbr>s. f.</abbr>, <abbr>art.</abbr> <i>limónia</i> <i>(-ni-a),</i> <abbr>g.-d.</abbr> <abbr>art.</abbr> <i>limóniei;</i> <abbr>pl.</abbr> <i>limónii,</i> <abbr>art.</abbr> <i>limóniile</i> <i>(-ni-i-)</i></p>
<p><a id="nota20" href="page011.html#ancora20">20</a> <b>NARÁMZĂ<sup>1</sup>,</b> <i>naramze,</i> <abbr>s. f.</abbr> (<abbr>Înv.</abbr> și <abbr>reg.</abbr>) Fructul naramzului; portocală (amară). [<abbr>Var.</abbr>: <b>nărámză</b> <abbr>s. f.</abbr>] – Din <abbr>ngr.</abbr> <b>nerántzi, neránzi,</b> <abbr>bg.</abbr> <b>neranza.</b></p>
<p><a id="nota21" href="page011.html#ancora21">21</a> <b>COROPCÁR,</b> <i>coropcari,</i> <abbr>s. m.</abbr> (<abbr>Reg.</abbr>) Negustor ambulant. ♦ (<abbr>Fam.</abbr>) Hoinar, vagabond. – <b>Coropcă</b> (puțin folosit „ladă” &lt; <abbr>ucr.</abbr>) + <abbr>suf.</abbr> <i>-ar.</i></p>
<p><a id="nota22" href="page011.html#ancora22">22</a> <b>MARCHITĂNÍE,</b> <i>marchitănii,</i> <abbr>s. f.</abbr> (<abbr>Înv.</abbr>) <b>1.</b> Loc unde își expunea mărfurile un marchitan; <i><abbr>p. ext.</abbr></i> mărfurile pe care le vindea marchitanul. <b>2.</b> Mărfuri metalice mărunte și variate, de uz casnic. <b>3.</b> Negustorie pe care o făcea un marchitan; comerț cu articole de marchitănie (<b>2</b>). [<abbr>Var.</abbr>: <b>marchidăníe</b> <abbr>s. f.</abbr>] – <b>Marchitan</b> + <abbr>suf.</abbr> <i>-ie.</i></p>
<p><a id="nota23" href="page011.html#ancora23">23</a> <b>FÓTĂ,</b> <i>fote,</i> <abbr>s. f.</abbr> <b>1.</b> Piesă a costumului popular românesc (bogat ornamentată) purtată de femei, formată dintr-o țesătură dreptunghiulară de lână care se petrece în jurul corpului, ținând locul fustei, sau din două bucăți de stofă acoperind partea din față a corpului (ca un șorț) și pe cea din spate. <b>2.</b> (Rar) Șorț purtat de cârciumari, de ospătari etc. – Din <abbr>tc.</abbr> <b>fota.</b></p>
<p><a id="nota24" href="page011.html#ancora24">24</a> <b><i>cilíc</i></b><i> <abbr>sn</abbr></i> [<abbr>At:</abbr> I. GOLESCU, C. I, 41 / <abbr>V:</abbr> <b><i>cel~, țel~, țil~</i></b> / <abbr>Pl:</abbr> <i>~uri</i> / <abbr>E:</abbr> <abbr>tc</abbr> <b><i>çelik</i></b>] (<abbr>Tcî</abbr>; <abbr>reg</abbr>) <b>1</b> Oțel sub formă de bobițe găurite. <b>2</b> (<abbr>Mpl</abbr>) Mărgea (de metal) lucioasă. <b>3</b> <abbr>Fir</abbr> metalic (mai ales auriu) cusut vertical la poalele costumelor naționale femeiești.</p>
<p><a id="nota25" href="page011.html#ancora25">25</a> <b>GEVREÁ,</b> <i>gevrele,</i> <abbr>s. f.</abbr> (<abbr>Înv.</abbr>) Batistă de mătase sau de pânză cu broderie. – Din <abbr>tc.</abbr> <b>çevre.</b></p>
<p><a id="nota26" href="page011.html#ancora26">26</a> <b>ÍGLIȚĂ,</b> <i>iglițe,</i> <abbr>s. f.</abbr> <b>1.</b> Croșetă. <b>2.</b> Unealtă de metal sau de lemn, de formă alungită și plată, cu vârful ascuțit și scobită la ambele capete, pe care se deapănă ața și care servește la împletirea plaselor, la înnodarea ochiurilor etc.; navetă<sup>1</sup> (<b>1</b>). – Din <abbr>bg.</abbr> <b>iglica.</b></p>
<p><a id="nota27" href="page011.html#ancora27">27</a> <b>HÓRBOTĂ,</b> <i>horbote,</i> <abbr>s. f.</abbr> (<abbr>Reg.</abbr>) Dantelă. [<abbr>Var.</abbr>: <b>hórbodă, órbotă</b> <abbr>s. f.</abbr>, (rar) <b>hórbot</b> <abbr>s. n.</abbr>] – Din <abbr>pol.</abbr> <b>forbot.</b></p>
<p><a id="nota28" href="page011.html#ancora28">28</a> <b>ANDREÁ,</b> <i>andrele,</i> <abbr>s. f.</abbr> Ac lung și gros pentru tricotatul manual; ac mare pentru cusut saci, saltele etc. [<abbr>Var.</abbr>: (<abbr>reg.</abbr>) <b>undreá</b> <abbr>s. f.</abbr>] – <abbr>Et. nec.</abbr></p>
<p><a id="nota29" href="page011.html#ancora29">29</a> <b><i>ciuleá</i></b><i> <abbr>sf</abbr></i> [<abbr>At:</abbr> (<abbr>a.</abbr> 1875) <abbr>ap.</abbr> TDRG / <abbr>Pl:</abbr> <i>~<span>e</span>le</i> / <abbr>E:</abbr> <abbr>tc</abbr> <b><i>çilç</i></b>] (<abbr>Îvr</abbr>) <b>1</b> Jurubiță. <b>2</b> Scul. <b>3</b> Mănunchi.</p>
<p><a id="nota30" href="page011.html#ancora30">30</a> <b><i>ibriș<span>i</span>n</i></b> [<abbr>At:</abbr> ANON. CAR. / <abbr>V:</abbr> (<abbr>reg</abbr>) <b><i>~ș<span>i</span>m,</i></b> (<abbr>înv</abbr>) <b><i>eb~</i></b> / <abbr>Pl</abbr>: <i>~uri</i> / <abbr>E:</abbr> <abbr>tc</abbr> <b><i>ibrișim</i></b>] <b>1</b> <i><abbr>sn</abbr></i> Fir de ață albă sau colorată, răsucită, din bumbac sau din mătase, folosit mai ales la brodat și la împletit. <b>2</b> <i><abbr>sn</abbr></i> Papiotă cu ibrișin (<b>1</b>). <b>3</b> <i><abbr>av</abbr></i> (<abbr>Pop</abbr>; <abbr>d.</abbr> activități; <abbr>îe</abbr>) <b>A merge ~</b> A se desfășura rapid, fără greutate. <b>4</b> <i><abbr>sn</abbr></i> (<abbr>Pfm</abbr>; <abbr>îe</abbr>) <b>A da</b> (sau <b>a-i trage) cuiva cu ~ul pe la nas</b> A ironiza pe cineva. <b>5</b> <i><abbr>sn</abbr></i> (<abbr>Buc</abbr>) Fir de bumbac de culoare albă sau neagră. <b>6</b> <i><abbr>sn</abbr></i> (<abbr>Reg</abbr>) Plantă nedefinită mai îndeaproape.</p>
<p><a id="nota31" href="page011.html#ancora31">31</a> <b>SCUL,</b> <i>sculuri,</i> <abbr>s. n.</abbr> Legătură de fire continue de lână, de bumbac, de mătase etc., înfășurate în formă de colac, în vederea unor operații de finisare sau pentru livrare. [<abbr>Pl.</abbr> și: <i>scule</i>] – Din <abbr>ngr.</abbr> <b>skullí.</b></p>
<p><a id="nota32" href="page011.html#ancora32">32</a> <b>ARNÍCI,</b> <i>arniciuri,</i> <abbr>s. n.</abbr> Fir de bumbac răsucit și colorat, întrebuințat la cusutul înfloriturilor pe cămăși, pe ștergare etc. – <abbr>Cf.</abbr> <abbr>sb.</abbr> <span>jarenica.</span></p>
<p><a id="nota33" href="page011.html#ancora33">33</a> <b>PAC<sup>2</sup>,</b> <i>pacuri,</i> <abbr>s. n.</abbr> (<abbr>Reg.</abbr>) Pachet (de tutun); legătură; ghem<sup>1</sup>. – Din <abbr>germ.</abbr> <b>Pack.</b></p>
<p><a id="nota34" href="page011.html#ancora34">34</a> <b>BRAȘOVENÍE,</b> <i>brașovenii,</i> <abbr>s. f.</abbr> (<abbr>Înv.</abbr>) Marfă de Brașov; prăvălie unde se vindea astfel de marfă. – <b>Brașovean</b> + <abbr>suf.</abbr> <i>-ie.</i></p>
<p><a id="nota35" href="page011.html#ancora35">35</a> <b>BRAGAGÍU,</b> <i>bragagii,</i> <abbr>s. m.</abbr> (<abbr>Înv.</abbr>) Persoană care face sau vinde bragă. – <b>Bragă</b> + <abbr>suf.</abbr> <i>-agiu.</i><br /> <b>BRÁGĂ,</b> (<b>2</b>) <i>brăgi,</i> <abbr>s. f.</abbr> <b>1.</b> Băutură răcoritoare cu gust acrișor și miros specific, preparată din făină de mei, de porumb sau de secară fiartă și fermentată, sau din bucățele de pâine fermentate în apă. ◊ <abbr>Expr.</abbr> (<abbr>Fam.</abbr>) <i>Ieftin ca braga</i> = foarte ieftin. <b>2.</b> Porție de bragă (<b>1</b>). – Din <abbr>rus.</abbr> <b>braga.</b></p>
<p><a id="nota36" href="page011.html#ancora36">36</a> <b><i>tindech<span>i</span><sup>1</sup></i></b> <i><abbr>vi</abbr></i> [<abbr>At:</abbr> PAMFILE, CER. 129 / <abbr>Pzi:</abbr> <i>~ch<span>e</span>sc</i> / <abbr>E:</abbr> <b><i>tindeche<sup>1</sup></i></b>] (<abbr>Reg</abbr>) <b>1</b> A întinde pânza cu tindechea<sup>1</sup> (<b>1</b>). <b>2</b> (<abbr>Pex</abbr>) A țese mereu, mutând progresiv tindechea<sup>1</sup> (<b>1</b>).</p>
<p><a id="nota37" href="page011.html#ancora37">37</a> <b>STẤNJEN,</b> <i>stânjeni,</i> <abbr>s. m.</abbr> <b>I.</b> Unitate de măsură pentru lungime, folosită înaintea introducerii sistemului metric, care a variat, după epocă și regiune, de la 1,96 m la 2,23 m; lungime sau cantitate de material corespunzătoare acestei unități de măsură. ◊ <i>Stânjen pescăresc</i> = măsură de lungime folosită de pescari, egală cu aproximativ 1,50 m. <i>Stânjen marin</i> = măsură de lungime egală cu 1,83 m. ♦ Unitate de măsură pentru volumul lemnelor așezate în stivă, egală cu opt steri. <b>II.</b> (<abbr>Bot.</abbr>) Stânjenel. [<abbr>Var.</abbr>: (<abbr>reg.</abbr>) <b>stấngen</b> <abbr>s. m.</abbr>] – Din <abbr>bg.</abbr> <b>stă(n)žen.</b></p>
<p><a id="nota38" href="page011.html#ancora38">38</a> <b><i>șic<sup>2</sup></i></b> <i><abbr>sn</abbr></i> [<abbr>At:</abbr> ANON. CAR. / <abbr>V:</abbr> (<abbr>îrg</abbr>) <b><i>~lu</i></b> / <abbr>Pl:</abbr> <i>~uri</i> / <abbr>E:</abbr> <abbr>mg</abbr> <b><i>sík,</i></b> <abbr>srb</abbr> <b><i>šik</i></b>] <b>1</b> (<abbr>Reg</abbr>) Foiță de metal, mai ales din staniol, care se aplică ca podoabă pe unele haine femeiești <abbr>Si:</abbr> <i>paietă,</i> (<abbr>pop</abbr>) <i>poleială,</i> (<abbr>reg</abbr>) <i>șicuială</i> (<b>1</b>). <b>2</b> (<abbr>Trs</abbr>; <abbr>îf</abbr> <i>șiclu</i>) Hârtie poleită. <b>3</b> (<abbr>Trs</abbr>; <abbr>înv</abbr>) Piele poleită.</p>
<p><a id="nota39" href="page011.html#ancora39">39</a> <b>HARTÁN,</b> <i>hartane,</i> <abbr>s. n.</abbr> <b>1.</b> Bucată mare de carne; halcă. <b>2.</b> (Rar) Zdreanță, ruptură (dintr-un obiect de îmbrăcăminte). [<abbr>Pl.</abbr> și: <i>hartanuri.</i> – <abbr>Var.</abbr>: <b>hărtán</b> <abbr>s. n.</abbr>] – <abbr>Et. nec.</abbr></p>
<p><a id="nota40" href="page011.html#ancora40">40</a> <b>PODÍȘCĂ,</b> <i>podiști,</i> <abbr>s. f.</abbr> <b>1.</b> Podeț. ♦ Punte suspendată (mobilă) la o cetate sau la un castel medieval. ♦ (<abbr>Pop.</abbr>) Bac. <b>2.</b> Platformă de scânduri care servește ca loc de lucru sau de observație. ♦ (Rar) Estradă. ♦ (Rar) Palier. – <b>Pod</b> + <abbr>suf.</abbr> <i>-ișcă.</i></p>
<p><a id="nota41" href="page41.html#ancora41">41</a> <b>TURLÁC, -Ă,</b> <i>turlaci, -ce,</i> <abbr>adj.</abbr> (<abbr>Pop.</abbr> și <abbr>fam.</abbr>) Amețit de băutură, cherchelit; <i><abbr>p. ext.</abbr></i> zăpăcit, năuc. – <abbr>Cf.</abbr> <abbr>tc.</abbr> <span>torlak</span> „tânăr, neexperimentat”; <abbr>sb.</abbr> <span>torlak</span> „fanfaron”.</p>
<p><a id="nota42" href="page011.html#ancora42">42</a> <b>BASAMÁC,</b> (<b>2</b>) <i>basamace,</i> <abbr>s. n.</abbr> <b>1.</b> Rachiu (colorat) de calitate inferioară. <b>2.</b> Sort de basamac (<b>1</b>). – Cf <abbr>tc.</abbr>, <abbr>sb.</abbr> <span>basamak</span> „grad”.</p>
<p><a id="nota43" href="page011.html#ancora43">43</a> <b>FIRFIRÍC,</b> <i>firfirici,</i> <abbr>s. m.</abbr> Monedă mică de argint, a cărei valoare a variat în timp și în spațiu; băncuță. [<abbr>Var.</abbr>: <b>firfiríg</b> <abbr>s. m.</abbr>, <b>firfirícă</b> <abbr>s. f.</abbr>] – <abbr>Et. nec.</abbr></p>
<p><a id="nota44" href="page011.html#ancora44">44</a> <b>TÁȘCĂ,</b> <i>tăști,</i> <abbr>s. f.</abbr> Geantă de piele sau de pânză, în care se țin diferite obiecte. ♦ Pungă de piele în care se țin tutunul, banii etc.; tecșilă, tășulă. – Din <abbr>ucr.</abbr> <b>taška,</b> <abbr>magh.</abbr> <b>táska.</b></p>
<p><a id="nota45" href="page011.html#ancora45">45</a> <b>PROBĂLUÍ,</b> <i>probăluiesc,</i> <abbr>vb.</abbr> IV. <abbr>Tranz.</abbr> (<abbr>Înv.</abbr> și <abbr>reg.</abbr>) <b>1.</b> A încerca, a căuta să facă, să realizeze ceva; a face tentative. <b>2.</b> A supune ceva sau pe cineva la o probă, la o încercare pentru a vedea dacă este corespunzător anumitor cerințe, unui anumit scop etc.; a încerca, a verifica, a experimenta, a proba (<b>1</b>). <b>3.</b> A dovedi, a adeveri, a confirma, a proba (<b>2</b>). <b>4.</b> A chibzui, a socoti; a presupune. [<abbr>Var.</abbr>: <b>prubuluí</b> <abbr>vb.</abbr> IV] – Din <abbr>magh.</abbr> <b>próbálni.</b></p>
<p><a id="nota46" href="page011.html#ancora46">46</a> <b>ISPÁȘĂ,</b> <i>ispașe,</i> <abbr>s. f.</abbr> (<abbr>Înv.</abbr>) Despăgubire, amendă plătită pentru stricăciunile făcute de vitele intrate pe un teren (cultivat) străin; <i><abbr>p. ext.</abbr></i> constatarea la fața locului a acestor stricăciuni. – Din <b>ispăși</b> (derivat regresiv).</p>
<p><a id="nota47" href="page011.html#ancora47">47</a> <b>DÂRVÁLĂ,</b> <i>dârvale,</i> <abbr>s. f.</abbr> (<abbr>Pop.</abbr>) Muncă grea și istovitoare; corvadă. ◊ <abbr>Loc. adj.</abbr> <i>De dârvală</i> = <b>a)</b> (despre oameni) care îndeplinește muncile fizice cele mai grele, mai neplăcute; <b>b)</b> (despre haine, îmbrăcăminte) care se poartă la lucru, care poate fi rupt, murdărit; <b>c)</b> (despre cai) prost. ◊ <abbr>Expr.</abbr> <i>A rămâne de dârvală</i> = a rămâne pe drumuri, a nu mai avea posibilități de trai. <i>A face</i> (pe cineva) <i>de dârvală</i> = a ocărî, a batjocori, a face de două parale. – <abbr>Et. nec.</abbr></p>
<p><a id="nota48" href="page011.html#ancora48">48</a> <b>CANDRÍU, -ÍE,</b> <i>candrii,</i> <abbr>adj.</abbr> (<abbr>Fam.</abbr>: adesea substantivat). <b>1.</b> Țicnit, smintit, într-o ureche. <b>2.</b> Amețit de băutură; beat. – Din <abbr>țig.</abbr> <span>kand</span> „ureche”.</p>
<p><a id="nota49" href="page011.html#ancora49">49</a> <b>FOFEÁZĂ,</b> <i>fofeze,</i> <abbr>s. f.</abbr> Nume dat mai multor obiecte în formă de aripă sau de braț: <b>a)</b> aripa unei ferestre, a unei uși sau a unei porți; <b>b)</b> fiecare dintre brațele care poartă scaunele unui scrânciob; <b>c)</b> fiecare dintre aripile unei mori de vânt; <b>d)</b> fiecare dintre tălpile războiului de țesut; <b>e</b>) fiecare dintre lopățelele de lemn pe care se întinde tortul când se pune pe vârtelniță; <b>f</b>) fiecare dintre aripile unei grape articulate. ◊ <abbr>Expr.</abbr> <i>A umbla ca o fofează</i> = a umbla repede. [<abbr>Pl.</abbr> și: <i>fofezi</i>] – <abbr>Et. nec.</abbr></p>
</body>
</html>