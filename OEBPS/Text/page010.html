<?xml version="1.0" encoding="utf-8"?>
<!DOCTYPE html>

<html lang="en" xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <meta charset="UTF-8"/>
    <meta http-equiv="X-UA-Compatible" content="IE=edge"/>
    <meta name="viewport" content="width=device-width, initial-scale=1.0"/>
    <title>IX Pe drumurile țării</title>
    <link rel="stylesheet" href="../Styles/style.css"/>
</head>
<body>
<hr/>
<h2>IX Pe drumurile țării</h2>
<p>— Mă, nu porniți marțea la drum, îi dăscălea Paraipan, dichisind căruța de plecare.</p>
<p>— Lasă, neică, mie-mi merge bine marțea. Eu mă am rău cu lunea, că e cap de săptămână și început de muncă, glumea Panteră.</p>
<p>„Dă-i drumul", porunci el vizitiului, un băiețel, nepot de-al bătrânului, luat în chiria căruței. Copilul învârti plin de ifose frișca<sup><a id="ancora1" href="page010.html#nota1">1</a></sup> și scutură frânghiile ce țineau loc de hățuri.</p>
<p>— Hii, poștalionul, strigă el.</p>
<p>Și calul se urni încet, cu părere de rău.</p>
<p>Până să iasă în calea mare a Sloboziei, trepădară satele mărunte din preajma orașului, cu orbul pe stinghia din față lângă copil și Panteră trântit pe un maldăr, în dricul scârțâitor al hodoroagei<sup><a id="ancora2" href="page010.html#nota2">2</a></sup>. Gloaba își târșâia la pas copitele prin praful gros al ulițelor și le poticnea de toate pietrele.</p>
<p>— Faceți-vă milă și pomană pentru un orb fără vedere, se tânguia Panteră din spate.</p>
<p>Orbul nu spunea nimic.</p>
<p>Săreau câinii, se stârneau copiii, alergau orătăniile bucuroase de bălegar proaspăt căzut în drum.</p>
<p>— Faceți-vă milă, se mierloia slăbănogul și mai cu foc.</p>
<p>Și de ici ieșea o gospodină c-un știuc<sup><a id="ancora3" href="page010.html#nota3">3</a></sup> de mămăligă, de colo o fată cu o bucățică de pită, de dincolo o bătrână c-o poală de mălai. Bogdaprostele curgeau. Când n-auzea nimeni și glasul sleit al lui Panteră rămânea neascultat, se-ndemna la cerșit băiețelul. Ăsta cânta subțire, cu viers înalt și argintiu, care străbătea curțile și scula lumea.</p>
<p>Din loc în loc, ori de sete ori de prefăcătorie, cerșeau apă de băut. E păcat mare să nu dai însetaților să bea. Ieșeau care mai de care cu bardace<sup><a id="ancora4" href="page010.html#nota4">4</a></sup>, donicioare<sup><a id="ancora5" href="page010.html#nota5">5</a></sup>, oale. Pe deasupra, îi dăruiau și cu merinde. Țigănușul nu văzuse de când e el atâta mâncare. Înfuleca ziua întreagă și tot nu se mai sătura. Se-ngrășase binișor de la o zi la alta.</p>
<p>Uneori poposeau prin curțile oamenilor, găzduiți și ospătați cu milă. Dormeau în căruță ori la căpița cu paie. Calul își căpăta și el merticul<sup><a id="ancora6" href="page010.html#nota6">6</a></sup> de milostenie, nutreț, o mână de ovăz. Cum era blând și înțelept, îl îndrăgeau copiii și-l ghiftuiau cu tărâțe furate din ladă, turtițe de floarea-soarelui, grăunțe, mohor verde smuls din grădini. El bălăngănea a mulțumire capul lui mare și scofâlcit și rodea vârtos.</p>
<p>Nu plecau dintr-un sat până nu ajungeau la popă. Îi scormoneau oriunde ar fi fost, la munci, la cârciumă. Lui nu-i cereau pomană. Dimpotrivă, îl plăteau, îl luau să le deschidă biserica și să citească rugăciuni pentru orb. Zahei intra călăuzit de Panteră și cădea cu fruntea de icoane. Aici, în sfârșit, cerșea și el: își cerșea vederile.</p>
<p>Câte un preot înduioșat îi citea molitve lungi de însănătoșire, scuturându-i în cap patrafirul, cu colțurile căruia orbul își freca ochii. Alți preoți prinși de treburi îi da pe mâna țârcovnicului care le deschidea sfântul locaș. În satele unde nu găseau pe slujitorii altarelor acasă, intrau în biserică duși de vecinii înduioșați. Uneori pătrundeau singuri. Învățaseră unde stă de obicei cheia. Sau pe glaful de deasupra ușii, ori sub streașină. Era de-ajuns să întindă mâna și să bâjbâie ca să dea de ea.</p>
<p>Orbul, purtat de mână, îngenunchea botocănos, pocnindu-se de toate icoanele. Nu știa să se roage. Nu înșira vorbe, nu se bătea în piept. Urca numai în el o fierbințeală venită din adânc, care-l ardea până-n ochi și-i stârnea lacrimi. Însoțitorii, lumea adunată, îl priveau cu cutremur. Zbucnea atunci din orb ceva aprig, strein, fioros, de care își spuneau toți că și Dumnezeu ar trebui să ție seamă. Când isprăvea, se întorcea la loc, în liniștea lui posomorâtă.</p>
<p>Dar priveliștea asta împătrea milostenia satului spre marea mulțumire a lui Panteră.</p>
<h3 class="sigil_not_in_toc">*</h3>
<p>Pe măsură ce se depărtau și pătrundeau în inima Bărăganului, satele se făceau tot mai rare. Mergeau ziua întreagă fără să întâlnească o casă. Drumul se întindea tainic, pustiu de căruțe și călători. Rareori o fântână cu roată ori un puț cu cumpănă, la care alergau ca la o vietate ocrotitoare.</p>
<p>Când îi apuca seara în câmp, trăgeau cocia<sup><a id="ancora7" href="page010.html#nota7">7</a></sup> în șanț și deshămau. Scoteau merinde și îmbucau ceva. Nu știau de ce, dar parcă cu sfială. Vita se apuca să pască troscot<sup><a id="ancora8" href="page010.html#nota8">8</a></sup> de pe marginea șoselei, până îngenunchea de culcare. Orbul punea o piatră căpătâi și nu se mai clintea. Ceilalți doi rămâneau în mijlocul pustietății cu toată imensa roată a pământului întinsă în jurul lor până dincolo de cer.</p>
<p>Domol, aburii serii intrau în marile boiangerii<sup><a id="ancora9" href="page010.html#nota9">9</a></sup> ale apusului, de unde ieșeau norii, închipuind năprasnice fiare vinete ori balauri de aramă aprinsă.</p>
<p>— Mâine o să avem vreme frumoasă, zicea Panteră ca să-și dea curaj.</p>
<p>Noaptea plana ca o uriașă pajeră fumurie, posomorând cu aripile ei câmpul. Bălăriile începeau să șoșotească, holdele să vălureze tainice.</p>
<p>Calul ridica deodată capul întrebător spre stăpâni. Se scula și se apropia de copil care se vâra sub animal. Dihănii abia zărite porneau să se foiască din toate părțile. Se mișcau toate măruntaiele vii ale câmpiei. Popândăi ieșeau tiptil din găuri și stau sculați în două labe. Șoareci și cârtițe treceau încoace și încolo drumul alb de praf. Iepuri țușteau, gângănii necunoscute veneau până la ei. Cărăbuși greoi, coropișnițe cu fălcile înarmate, greieri săritori.</p>
<p>Focuri tainice se aprindeau și se stingeau în fundul zărilor.</p>
<p>— Ce-i acolo, nea Panteră? întreba copilul înfricoșat.</p>
<p>— Joacă comorile, nu mai te uita, că orbești.</p>
<p>Băiatul ascultător privea în sus. Dar acolo ochii stelelor prea erau mari și prea se zgâiau țintă la el, spionându-l. Trebuia să și-i închiză pe ai lui.</p>
<p>Un cârd de păsări trecea cu țipete de spaimă pe sus. Țigănușul tresărea.</p>
<p>— Gâște sălbatece, îi spunea Panteră. Trec la munte.</p>
<p>Zahei, neadormit, cu capul pe bolovan, îi asculta fără să se clintească. Veghea nemișcat până aburea ziua, pe care o aștepta, deși știa că n-are s-o vadă.</p>
<p>Câte un urlet jalnic se prelingea de departe.</p>
<p>— Lupul, nea Panteră. Și copilul sărea de sub cal și se ghemuia în el. Hai să ne urcăm în căruță.</p>
<p>— Nu e lup. E un câine rătăcit, îl domolea ăsta.</p>
<p>— Cum rătăcit? Ce caută?</p>
<p>— A rămas de la vreo căruță, lămurea Panteră.</p>
<p>Copilul sta gata să plângă.</p>
<p>— Aprinde focul, se ruga el.</p>
<p>— Aici în Bărăgan? Cu ce? Doar să facem țăndări și să ardem căruța. Când ne-om întoarce la toamnă, găsim paie. Atunci, dacă vrei, aprindem toate miriștile.</p>
<p>Și se cuibăreau amândoi în căruța șoldită în șanț.</p>
<p>Deodată, o duduitură grozavă deștepta pustiul și trecea cu văpăi în priviri cutremurând tărâmurile. Băiatul încremeni.</p>
<p>— Scoală pe nea orbul să vie lângă noi, se ruga el copleșit.</p>
<p>— Lasă-l că-i trudit. E trenul de noapte, nu te speria. Duce călători la Dunăre.</p>
<p>Și tăcerea înaltă cădea iar peste ei, ca o vietate neagră, strivitoare, alături de singurătate, cealaltă spăimântătoare dimensiune a nemărginirii.</p>
<br /><br />
<p><a id="nota1" href="page010.html#ancora1">1</a> <b>FRÍȘCĂ<sup>2</sup>,</b> <i>friști,</i> <abbr>s. f.</abbr> (<abbr>Pop.</abbr>) <b>1.</b> Nuia, vergea. <b>2.</b> <abbr>Fig.</abbr> Femeie tânără, zglobie, atrăgătoare, șmecheră și ușor neserioasă. – Din <abbr>magh.</abbr> <b>fricska.</b></p>

<p><a id="nota2" href="page010.html#ancora2">2</a> <b>HODORÓG<sup>2</sup>, -OÁGĂ,</b> <i>hodorogi, -oáge,</i> <abbr>s. n.</abbr>, <abbr>s. m.</abbr>, <abbr>s. f.</abbr> <b>1.</b> <abbr>S. n.</abbr> (<abbr>Fam.</abbr>) Lucru (de obicei vehicul) învechit, stricat, hodorogit, care face zgomot la orice mișcare. <b>2.</b> (<abbr>Fam.</abbr>) <abbr>S. m.</abbr> și <abbr>f.</abbr> Persoană bătrână, neputincioasă, ramolită. <b>3.</b> <abbr>S. f.</abbr> <abbr>art.</abbr> (<abbr>Pop.</abbr>) Dans popular românesc din sudul Transilvaniei cu ritm vioi; melodie după care se execută acest dans. – Din <b>hodorogi</b> (derivat regresiv).</p>

<p><a id="nota3" href="page010.html#ancora3">3</a> <b>știúc (-ci),</b> <abbr>s. m.</abbr> – Bucată, fărîmă. <abbr>Germ.</abbr> <i>Stück</i> (Mîndrescu, 91; Gáldi, <i>Dict.,</i> 196).</p>

<p><a id="nota4" href="page010.html#ancora4">4</a> <b>bardace</b> f. pl. soiu de prune cu gât <i>(Prunus insititia).</i> [Lit. prună în formă de <i>bardacă</i> sau de urcior].</p>

<p><a id="nota5" href="page010.html#ancora5">5</a> <b>D<span>O</span>NIȚĂ,</b> <i>donițe,</i> <abbr>s. f.</abbr> <b>1.</b> Vas făcut din doage de lemn, cu toartă (și capac), cu care se cară și în care se ține apa; cofă, botă. <b>2.</b> Găleată de lemn (largă în partea de sus) în care se mulg vacile sau oile; șiștar. <b>3.</b> Conținutul unei donițe (1, 2). [<abbr>Pl.</abbr> și: <i>doniți</i>] – Din <abbr>sb.</abbr> <b>dojnica.</b></p>

<p><a id="nota6" href="page010.html#ancora6">6</a> <b>MERTÍC,</b> <i>mertice,</i> <abbr>s. n.</abbr> <b>1.</b> Măsură veche pentru cereale, egală cu circa 1-2 ocale. ♦ Cantitate de cereale sau de făină cuprinsă într-un mertic (<b>1</b>). <b>2.</b> (<abbr>Înv.</abbr>) Plată în natură (sau în bani) care se lua la mori pentru măcinat; <i><abbr>p. restr.</abbr></i> rație, porție de mâncare. ◊ <abbr>Expr.</abbr> <i>A(-și) lua</i> (sau <i>a da cuiva) merticul</i> = a primi (sau a da) o bătaie. [<abbr>Pl.</abbr> și: <i>merticuri</i>] – Din <abbr>magh.</abbr> <b>mérték.</b></p>

<p><a id="nota7" href="page010.html#ancora7">7</a> <b>COCÍE,</b> <i>cocii,</i> <abbr>s. f.</abbr> (<abbr>Înv.</abbr> și <abbr>reg.</abbr>) Trăsură (ușoară). ♦ Căruță. [<abbr>Acc.</abbr> și: <i>cócie</i>] – Din <abbr>sb.</abbr> <b>kočija,</b> <abbr>magh.</abbr> <b>kocsi.</b></p>

<p><a id="nota8" href="page010.html#ancora8">8</a> <b>TRÓSCOT</b> <abbr>s. m.</abbr> Plantă erbacee cu tulpina ramificată, întinsă pe pământ, cu numeroase frunze mici, cu flori hermafrodite verzi, pe margine roșii sau albe <i>(Polygonum aviculare).</i> – Din <abbr>sl.</abbr> <b>troskotŭ.</b></p>

<p><a id="nota9" href="page010.html#ancora9">9</a> <b>BOIANGÍU,</b> <i>boiangii,</i> <abbr>s. m.</abbr> (<abbr>Înv.</abbr>) Vopsitor de textile. – Din <abbr>tc.</abbr> <b>boyacı.</b></p>
</body>
</html>