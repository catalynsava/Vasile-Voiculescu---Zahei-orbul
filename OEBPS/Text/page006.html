<?xml version="1.0" encoding="utf-8"?>
<!DOCTYPE html>

<html lang="en" xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
    <meta charset="UTF-8"/>
    <meta http-equiv="X-UA-Compatible" content="IE=edge"/>
    <meta name="viewport" content="width=device-width, initial-scale=1.0"/>
    <title>V Cerșetorii</title>
    <link rel="stylesheet" href="../Styles/style.css"/>
</head>
<body>
<hr/>
<h2>V Cerșetorii</h2>
<p class="paragraf1">Propunerea popii, foarte priceput în alegerea și mânuirea calicilor, înflăcăra și mai mult pe Panteră. Orbul avea mare viitor în cerșetorie. Știa el pe unul care nu ajungea nici la glezna lui Zahei, și-și durase două perechi de case numai din ce-i căzuse în palma întinsă. Era puțină greutate să-l înduplece pe Zahei să primească starea de cerșetor. Până atunci, orbul nici nu vrusese s-audă când se aducea vorba de așa ceva.</p>
<p>E drept că nici Panteră nu-și pusese în joc toată trecerea și iscusința.</p>
<p>Într-o zi, tărăboi mare în casa lui Paraipan, țipete, urlete și Panteră dându-se de ceasul morții că i s-au furat banii. Cinci sute de lei strânși din spital și puși anume deoparte ca să-l ducă pe orb la Dervent și apoi la Brăila, cum se jurase. Că i-a luat unul, că i-a furat altul, n-avea însemnătate. Ce se face el acum? Cum adună bani la loc ? Nu rămânea decât să îngroașe obrazul și să se întoarcă la spital, unde să stea până strânge puțin cheag.</p>
<p>Orbul asculta prăpădit, fără un cuvânt.</p>
<p>— Decât înapoi la spital, mai bine apucă-te de cerșit, îl sfătuia cu tâlc viclean Paraipan. Vine Paștile și în câteva săptămâni faci mia de lei.</p>
<p>— Cum o să stau afară la ușile bisericilor, că eu nu pot răbda frigul, se văieta slăbănogul. Mă prăpădesc mai înainte să pot strânge un franc, să-l las lui Zahei, săracul.</p>
<p>— Stă și Zahei lângă tine, alunecă vorba Paraipan.</p>
<p>— Dar ce, el poate să-mi ție de cald? Ba, pe deasupra, să răcească și el degeaba pentru mine.</p>
<p>Ăsta era un brânci pentru orb care, clătinat, căzu.</p>
<p>— Lasă că ies eu. Duceți-mă chiar de mâine unde vreți, că eu nu îngheț nicăieri, se predă orbul și nu mai scoase nicio vorbă.</p>
<p>De Buna Vestire Zahei fu gata. Paraipan alesese o biserică aristocrată, în centru, cu clientelă bogată. Dar, ca să iasă din groapă până în ulița orașului, cum nu putea să sară din piatră în piatră, orbul s-ar fi umplut de noroi până în gât. Toată strălucirea regiei lui Panteră s-ar fi dus pe gârlă. În cârcă nu-l putea scoate om. Poate un bivol. Atunci Paraipan a înhămat gloaba lui bătrână la cotiga de fiare vechi care a scrâșnit sub povara cerșetorului și cu multe opinteli s-a putut descleia… Ș-au pornit…</p>
<p>La biserică, bocluc. Aici cerșetoria era ținută cu mare rânduială. Milogii își aveau locurile hotărâte cu autorizarea epitropiei dată staroștilor care îi aduceau, îi așezau și-i supravegheau fără să se bage de seamă. Nu putea intra cerșetor strein. Patronul mai privilegiat îi înșira pe ai lui pe partea dreaptă, cum ieși, a pridovorului. Ai potrivnicului în stânga. E un schepsis și aici. Credincioșii miluiesc mai ales la ieșirea din biserică. Atunci mai lesne vine milostivului să scoată banul cu dreapta și să-l zvârle, coborând treptele, în mâinile întinse tot din dreapta. Ca să dai celor din stânga, trebuie să te oprești la fiecare cu o mișcare stingheritoare, la jumătate întoarcere spre stânga, și să mergi așa sucit din om în om pe trepte în jos.</p>
<p>Pe Zahei, sosit cam târziu, prietenii au vrut să-l așeze la loc de cinste, chiar în ușa bisericii. Și Panteră se îndesa să-l împingă în titularul locului, un milog cu mâna dreaptă zgârcită, care, cu acest prilej-minune, o întinse și se agăță zdravăn de pervaz.</p>
<p>Zarvă mare între tovarăși. Clanul întreg se mișcă și tăbărî să azvârle pe tulburătorii ordinei. Panteră și Paraipan zburară cât colo, orbul rămase însă neclintit ca o stâncă bătută de valuri. Asta impuse respect. Sosi numaidecât un epitrop adus urgent de patronul cu drepturile încălcate, care, după ce ascultă pe pârâți, se milostivi să așeze pe Zahei, spre marea ciudă a celorlalți cerșetori, jos pe ultima lespede. Până la el se istovea cea mai mare parte a dărniciei. Ajungea drojdia, scursura milei.</p>
<p>Dar și așa poate că ar fi strâns mai mult. Însă Zahei nu s-a învoit cu niciun chip să ție mâna întinsă, nici să se milogească, cum făceau ceilalți. Sta tăcut, grav, cu capul în piept și pleoapele închise, el însuși închis celor din afară ca la o rugăciune. Cerșea pentru el, milogindu-se, un nepot al lui Paraipan, un copilaș chincit jos la picioarele uriașului stană de piatră.</p>
<p>Mulți nici nu-și închipuiau că Zahei este milog văzându-l atât de demn, așa de deosebit și cu grijă îmbrăcat. Treceau pe lângă el ca pe lângă un credincios oprit acolo în cine știe ce reculegere. Câțiva îl priviră lung, mirați de înfățișarea și voinicia lui.</p>
<p>La socoteală au ieșit abia câțiva lei cu care nu puteau acoperi nici chiria cotigei<sup><a id="ancora1" href="page006.html#nota1">1</a></sup>.</p>
<p>Pe urmă toată săptămâna biserica boierească rămase pustie. Nu se slujea decât dumineca și la sărbătorile mari. Și atunci lume puțină: câteva cocoane bătrâne, doi-trei pensionari. Botezurile se săvârșeau în casă, ca și cununiile. Morții, de cum răposau, erau duși de-a dreptul la capela cimitirului, iar pomenile se făceau la anume așezăminte unde calicii căpătau numai mâncare, cât să-și umple o dată, acolo, burțile.</p>
<p>Slujbele și praznicele se păstraseră la bisericile mici din mahala, unde lumea săracă, necăjită și darnică are zilnic nevoie de mângâiere. Aici este adevăratul vad al milogilor. Preoții nu mai prididesc cu pomeni, parastase<sup><a id="ancora2" href="page006.html#nota2">2</a></sup>, nunți și botezuri, afară de alte slujbe, dezlegări, acatiste, molitve<sup><a id="ancora3" href="page006.html#nota3">3</a></sup> de curățenie, spovedanii, masluri<sup><a id="ancora4" href="page006.html#nota4">4</a></sup> și împărtășanii. Bisericile stau toată ziua deschise. Când se întâmplă câte o moarte - și în sărăcime se moare des -, e o adevărată pleașcă nu numai pentru popi. Se bucură cârciumarii, de-a valma cu negustorii de lucruri cerute de datoriile înmormântării. Se face dever<sup><a id="ancora5" href="page006.html#nota5">5</a></sup> mare la băuturi, lumânări, blide și basmale. Colivele sunt mari cât roțile de car. Praznicele țin ca la nuntă și se sfârșesc la fel, cu chefuri. Iar în fruntea celor ce se îmbuibă sunt săracii și cerșetorii, răsfățații pomenilor. Mortului îi cântă tarafuri de lăutari. Ca să se mângâie, rudele mortului, în drum spre groapă, azvârle pumni de bani în sus, ploaie pe capul milogilor.</p>
<p>Asta n-o știuse Panteră. A aflat-o târziu, după ce a bâjbâit și și-a pierdut vremea pe la toate locașurile sfinte din centru înghesuite între case înalte și magazine, într-o lume streină de grijile celor de dincolo.</p>
<p>Dar cine putea să-l care pe Zahei prin mahalale ? El iar se slăbănogise. Nepoții lui Paraipan, ca și bătrânul, furau banii și se țineau numai de joacă, în loc să poarte pe orb acolo unde simțeau că e rost de pomeni. La rândul său, orbul se arăta din ce în ce mai îndărătnic. Nu-i plăcea deloc meseria. Dar, își spunea Panteră, trebuie răbdare, până la urmă Zahei n-are ce face și are să se dea pe brazdă.</p>
<p>S-a gândit într-o vreme să-l închirieze lui popa Gioarsă. Ambiția l-a oprit. Totuși, trebuia făcut ceva grabnic. Se apropiau Paștii, singura ocazie de agonisit câștig. După asta, se întindea pentru cerșetorie un sezon mort până la Moși. Pe urmă vara toată milogii intrau în șomaj negru.</p>
<p>Între timp treapădul<sup><a id="ancora6" href="page006.html#nota6">6</a></sup> în oraș se oprise din pricina calului bolnav. Altă code ar fi costat și mai scump. Cu piciorul și tramvaiul se pierdea o jumătate de zi și nu scoteau nici pingelele tocite.</p>
<p>Se mai adăogase ceva din senin. O primejdie grea care-l silea pe Panteră să ocolească centrul și să stea cu ochii în patru. Cocoanele începuseră să se uite întâi cu milă, apoi cu alți ochi la orb. Le impresiona tinerețea, chipul, ținuta și mândria lui. De Florii s-au strâns câteva împrejurul lui Zahei și cercau să-l descoase despre viața pe care o duce, ce a fost, unde stă, ce rude are, cine-l îngrijește, mai rău ca niște mahalagioaice. I-au cerut adresa să-l cerceteze acasă, să-l ajute și să vadă ce se poate face pentru el.</p>
<p>Orbul a stat tot timpul mut și-ncruntat. Dar ele nu s-au dat bătute. Panteră le-a auzit sfătuindu-se să intervie la asistența orbilor.</p>
<p>E păcat, un munte de om să stea degeaba. Trebuie scos din gheara exploatatorilor, băgat într-o școală de orbi, învățat o meserie, să ajungă un om folositor societății… și câte altele care l-au mâniat pe orb, gata să le înjure și să le ia la rapanghelii<sup><a id="ancora7" href="page006.html#nota7">7</a></sup> chiar acolo, în tinda bisericii.</p>
<p>Panteră știa bine că pe Zahei nu l-ar fi smuls din loc întreaga poteră a poliției. Dar s-ar fi stârnit scandal cu bătaie și ancheta ar fi ajuns până-n groapa gunoaielor și în casa lui Paraipan, unde nu era bine să se scormonească. E cuminte cu poliția să nu ai de-a face.</p>
<p>Încolțit din toate părțile, Panteră începu tratative cu Jachetă, care avea învoielile lui cu autoritățile și nu-i păsa de comitete muierești, societăți de protecție și alte farafastâcuri.</p>
<p>Până atunci în cariera lui Zahei popas.</p>
<br/><br/>
<p><a id="nota1" href="page006.html#ancora1">1</a> <b><i>cotígă</i></b><i> <abbr>sf</abbr></i> [<abbr>At:</abbr> PSALT. 310/31 / <abbr>V:</abbr> <b><i>căt~, ~tiúgă</i></b> / <abbr>Pl:</abbr> <i>~<span>i</span>gi,</i> (<abbr>înv</abbr>) <i>~íge</i> / <abbr>E:</abbr> <abbr>ucr</abbr> <b>котига</b>] <b>1</b> Căruță scurtă pentru transporturi ușoare. <b>2</b> Cantitate care se poate transporta cu cotiga (<b>1, 3, 6</b>). <b>3</b> Car mic. <b>4</b> Car sărăcăcios, cu coșul stricat. <b>5</b> Căruță cu două roți <abbr>Si:</abbr> <i>teleagă.</i> <b>6</b> Car mai lung cu care se aduc lemne de la pădure. <b>7</b> (<abbr>Înv</abbr>) Car mare, cu pereții metalici, întregi, folosit la transportul gunoaielor. <b>8</b> (<abbr>Prc</abbr>) Fiecare dintre cele două roți, de mărime inegală, legate printr-o osie, pe care se reazemă grindeiul plugului <abbr>Si:</abbr> (<abbr>reg</abbr>) <i>căroaie, rotilă, teleagă, teleguță.</i> <b>9</b> (<abbr>Reg</abbr>; <abbr>fig</abbr>) Preot bătrân și bărbos.</p>
<p><a id="nota2" href="page006.html#ancora2">2</a> <b><i>parast<span>a</span>s</i></b> <i><abbr>sn</abbr></i> [<abbr>At:</abbr> (<abbr>a.</abbr> 1738) BUL. COM. IST. IV, 74 / <abbr>V:</abbr> (<abbr>reg</abbr>) <b><i>parais~, ~<span>a</span>t, ~<span>a</span>ț, parâs~,</i> <i>părăist<span>a</span>ș,</i> <i>părăs~</i>, <i>părăst<span>a</span>ș, perest<span>a</span>ș</i></b> / <abbr>Pl</abbr>: <i>~e, ~uri</i> / <abbr>E:</abbr> <abbr>slv</abbr> <b><i>парастасъ,</i></b> <abbr>ngr</abbr> <b><i>παράστασις</i></b>] <b>1</b> Slujbă religioasă făcută pentru pomenirea morților <abbr>Si:</abbr> <i>panahidă</i> <b>2</b> (<abbr>Pex</abbr>) Praznic care se face după o astfel de slujbă <abbr>Si:</abbr> <i>pomană.</i> <b>3</b> (<abbr>Îe</abbr>) <b>A-i purta (cuiva) ~sele</b> A-i dori cuiva moartea. <b>4</b> (<abbr>Reg</abbr>) Colivă. <b>5</b> (<abbr>Reg</abbr>) Sumă de bani care se dă unui preot pentru oficierea unui parastas (<b>1</b>). <b>6</b> (<abbr>Pop</abbr>) Colac dat preotului la oficierea unui parastas (<b>1</b>) sau a unui maslu, ori persoanelor care au luat parte la un parastas. <b>7</b> (<abbr>Trs</abbr>) Colac folosit la îndeplinirea unor ritualuri de nuntă. <b>8</b> (<abbr>Bot</abbr>; <abbr>reg</abbr>; <abbr>îc</abbr>) <b>~sul-popii</b> Salbă-moale <i>(Evonymus europaeus).</i></p>
<p><a id="nota3" href="page006.html#ancora3">3</a> <b>molíftă</b> și (vechĭ) <b>molítvă</b> f., pl. <i>e</i> (vsl. <i>molitva,</i> rugăcĭune, d. <i>moliti,</i> a se ruga). Rugăcĭune pe care preutu o citește unuĭ bolnav, uneĭ femeĭ la 40 de zile după ce a născut saŭ cînd te împărtășeștĭ: <i>preutu ĭ-a făcut moliftă.</i></p>
<p><a id="nota4" href="page006.html#ancora4">4</a> <b><i>m<span>a</span>slu</i></b><i> <abbr>sn</abbr></i> [<abbr>At:</abbr> PARACLIS (1639), 252 / <abbr>V:</abbr> (<abbr>reg</abbr>) <b><i>~sclu, ~liu</i></b> / <abbr>Pl</abbr>: <i>~ri, ~le</i> / <abbr>E:</abbr> <abbr>slv</abbr> <b>масло</b> „ulei”] <b>1</b> Una dintre cele șapte Taine ale Bisericii ortodoxe. <b>2</b> Slujbă bisericească oficiată pentru un om grav bolnav și la care se face ungerea cu mir. <b>3</b> Slujbă bisericească de sfințire a untdelemnului pentru Marele Mir, oficiată în joia dinaintea Paștelui. <b>4</b> (<abbr>Reg</abbr>) <i>~ul casei</i> Sfințire a casei <abbr>Si:</abbr> <i>sfeștanie.</i> <b>5</b> (<abbr>Reg</abbr>) Ungere a mortului cu mir. <b>6</b> (<abbr>Nob</abbr>) Untdelemn sfințit.</p>
<p><a id="nota5" href="page006.html#ancora5">5</a> <b><i>d<span>e</span>ver<sup>2</sup></i></b> <i><abbr>sns</abbr></i> [<abbr>At:</abbr> GORJAN, H. II, 40/2 / <abbr>V:</abbr> (<abbr>îvr</abbr>) <b><i>~vră</i></b> <i><abbr>sf</abbr></i> / <abbr>E:</abbr> <abbr>tc</abbr> <b><i>devir</i></b>] (<abbr>Îvp</abbr>) <b>1</b> Volumul valoric al vânzărilor de mărfuri pe o perioadă dată. <b>2</b> (<abbr>Pex</abbr>) Vânzare mare <abbr>Si:</abbr> (<abbr>reg</abbr>) <i>alișveriș.</i> <b>3</b> (<abbr>D.</abbr> magazine; <abbr>îla</abbr>) <b>Cu ~</b> (<b>mare</b>) Cu vânzare intensă. <b>4</b> (<abbr>Îal</abbr>) Cu afluență mare de cumpărători.</p>
<p><a id="nota6" href="page006.html#ancora6">6</a> <b><i>tre<span>a</span>păd</i></b><i> <abbr>sn</abbr></i> [<abbr>At:</abbr> M. COSTIN, O. 160 / <abbr>V:</abbr> (<abbr>îrg</abbr>) <b><i>tr<span>a</span>~</i>, <i>tr<span>e</span>p~,</i></b> (<abbr>reg</abbr>) <b><i>tr<span>a</span>păt, ~ăt</i></b> (<abbr>Pl</abbr>: <i>~e),</i> (rar) <b><i>~ă</i></b><i> <abbr>sf</abbr></i> / <abbr>Pl</abbr>: (rar) <i>tr<span>e</span>pede</i> / <abbr>E:</abbr> <abbr>pvb</abbr> <b><i>trepăda</i></b>] <b>1</b> Trap<sup>1</sup> (<b>5</b>). <b>2</b> (<abbr>Reg</abbr>; <abbr>îe</abbr>) <b>A umbla</b> (sau <b>a fugi, a da) în</b> ~ (sau <b>în ~pete)</b> A umbla repede. <b>3</b> (<abbr>Reg</abbr>; <abbr>îae</abbr>) A fugi (<b>1</b>). <b>4</b> (<abbr>Reg</abbr>; <abbr>îe</abbr>) <b>A lua în</b> (sau <b>la) trepete</b> (pe cineva) A certa aspru (pe cineva). <b>5</b> Tropăială. <b>6</b> (<abbr>Pop</abbr>) Alergătură multă de colo până colo <abbr>Si:</abbr> <i>umblătură.</i> <b>7</b> (<abbr>Pop</abbr>; <abbr>pex</abbr>) Oboseală. <b>8</b> (<abbr>Mun</abbr>) Loc de trecere (<b>1</b>). <b>9</b> (<abbr>Med</abbr>; <abbr>pop</abbr>) Diaree (<b>1</b>). <b>10</b> (<abbr>Med</abbr>; <abbr>reg</abbr>; <abbr>șîs</abbr><i>cu sânge</i>) Dizenterie. <b>11</b> (<abbr>Înv</abbr>; în Țara Românească) Taxă percepută de la cei care nu se înfățișau la procesele în care erau implicați sau care nu-și plăteau datoriile.</p>
<p><a id="nota7" href="page006.html#ancora7">7</a> <b><i>rapangh<span>e</span>l</i></b> <i><abbr>sn</abbr></i> [<abbr>At:</abbr> I. GOLESCU, C. / <abbr>A și:</abbr> <i>rap<span>a</span>nghel</i> / <abbr>Pl:</abbr> <i>~e,</i> (rar) <i>~i,</i> (<abbr>îvr</abbr>) <i>~uri</i> / <abbr>E:</abbr> <abbr>ngr</abbr> <b><i>ῥαπαγγελία</i></b> „poruncă, ordin”] <b>1</b> (Pop; <abbr>îe</abbr>) <b>A lua</b> (pe cineva) <b>la ~</b> (sau <b>la ~e</b>) sau (rar) <b>a da</b> (pe cineva) <b>la ~</b> A certa (<b>1</b>) (pe cineva). <b>2</b> (Pop; <abbr>îae</abbr>) A lua (pe cineva) la bătaie. <b>3</b> (<abbr>Reg</abbr>) Dans popular nedefinit mai îndeaproape.</p>
</body>
</html>